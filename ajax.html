<!DOCTYPE html>
<html lang="pl">
  <head>

    <meta charset="UTF-8">

  </head>
  <body style="text-align: justify;">
 
<h1>AJAX</h1> (ang. Asynchronous JavaScript and XML, asynchroniczny JavaScript i XML) – 
technika tworzenia aplikacji internetowych, w których interakcja użytkownika z serwerem odbywa się
 bez przeładowywania całego dokumentu, w sposób asynchroniczny. Ma to umożliwiać bardziej dynamiczną 
interakcję z użytkownikiem niż w tradycyjnym modelu, w którym każde żądanie nowych danych wiąże się z 
przesłaniem całej strony HTML.
Na technikę tę składa się kilka elementów:

XMLHttpRequest – klasa umożliwiająca asynchroniczne przesyłanie danych; dzięki 
asynchroniczności w trakcie pobierania danych użytkownik może wykonywać inne czynności,
 można także pobierać dane jednocześnie z wielu miejsc.
JavaScript – mimo użycia w nazwie, może to być de facto dowolny język skryptowy funkcjonujący po
 stronie użytkownika (np. JScript czy VBScript).
XML – język znaczników, poprzez który miałyby być opisane odbierane informacje. W praktyce jednak dane
 często przekazywane są w innym formacie, przy czym odbierane są wtedy jako tekst. Mogą to być zarówno gotowe
 fragmenty HTML, jak i fragmenty kodu JavaScript (zob. JSON),
 może to być też format specyficzny dla danego zastosowania.
Teoretycznie są to wszystkie wymagane elementy, jednak w praktyce używane są
 jeszcze odpowiednie skrypty funkcjonujące po stronie serwera i współpracujące z bazą danych.
 Można sobie jednak bez nich poradzić, jeśli wszystkie potrzebne dane zostały już wcześniej wygenerowane 
(np. zawartość poszczególnych stron prostego serwisu).

  </body>
</html>
